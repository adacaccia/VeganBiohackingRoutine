Attuo digiuno intermittente 4:20, con finestra alimentare dalle 7 alle 11 di mattina, in ossequio alla cronobiologia, così come determinata da recenti studi scientifici raccolti e presentati da Dr. Greger su nutritionfacts.org.
Ho 53 anni, e sono vegano da 16, ma solo con questo piano sono riuscito a rimettermi in forma dopo la pandemia: -12.4 Kg negli ultimi 6 mesi, con massa grassa da 25.5% al 18.2%, cioè ho perso soprattutto grassi! Sempre negli ultimi mesi, ho visto il mio corpo guarire da solo: la mia caviglia sinistra, infortunata l’estate scorsa, e rimasta dolorante da allora, è adesso perfettamente sana! E addirittura la cuffia dei rotatori di una spalla, che ora non ricordo nemmeno quale fosse, era danneggiata per un infortunio in gioventù, così quando provavo a toccarmi la schiena, venivo bloccato dal dolore, da anni: ecco, non più!
Il tipo1 della mia giornata, dal punto di vista della nutrizione, dell’idratazione e dell’allenamento, si applica quando sono in ufficio: Lunedì, Martedì e Giovedì.
C'è anche il tipo2 di giornata, in cui faccio nuoto al mattino dopo colazione, verso le 8:30, ma per il resto è identica; la seguo quando lavoro da casa: Mercoledì e Venerdì.
C’è poi un tipo3 in cui mangio di più, perché a casa cucina mia moglie, allora sostituisco i legumi con un piatto di pasta con verdure, che è comunque una buona fonte di proteine, ma non mi alleno: tutto il resto è uguale. Ultimamente, il tipo3 è solo di Domenica, ma in generale sarà anche per il Sabato, che è un tipo4 al momento: identico al tipo1 dal punto di vista nutritivo, ma senza allenamento: riposo sia Sabato che Domenica.
Sto per sostituire gli spinaci, che stanno andando fuori stagione e sono difficili da trovare al mercato locale, e si trovano ma di qualità sempre più bassa ai supermercati, con dei germogli fatti in casa, con un sistema germogliatore che occupa poco spazio, è formato da 14 vasi da 1 litro, ottenuti acquistando 7 kit da 2 vasi ciascuno, dotati anche di calza al neoprene per fare buio, e così dovrei avere ogni mattina 2 vasi pronti, pieni di germogli di broccolo uno, e di spinaci l’altro, sostituendo una spesa quotidiana di 2 euro per 500g di spinaci, con quella di 10 euro mensili per i semi, ed aggiungendo, secondo Cronometer, una carota da 100g per ri-bilanciare le pro-vitamine-A, in dose minore nei germogli.
C’è anche già stata una sostituzione importante: avevo iniziato, a maggio, con 2Kg di pomodori freschi al giorno, dal costo insostenibile di circa 8€, dato che non erano ancora perfettamente di stagione.  Poi mi sono reso conto che servivano principalmente per il licopene, che però è uno dei pochissimi antiossidanti che si mantengono in cottura, facendo sì che i pomodori cotti, essendo meno acquosi, concentrino la sua dotazione, e allora li ho sostituiti con la passata di pomodoro, sempre disponibile, economica e anche, in Italia, tradizionale e sorvegliata da leggi e anche da Altroconsumo, che ha recentemente messo Mutti al #1, e infatti io bevo la passata Mutti!
C’è stata anche un’altra sostituzione nella stessa direzione: all’inizio, la mia colazione conteneva i costosissimi mirtilli, che mi costringevano a girare tutti i supermercati e discount alla ricerca di quelli più economici: mai trovati, comunque, a meno di 10€ al Kg! Ed ero arrivato a doverne consumarne 250g al giorno! Invece, poi, da un video recente del solito Dr. Greger, mi arriva l’intuizione: il video si intitolava “What’s the best Apple?” e analizzava il contenuto in antiossidanti dei diversi tipi di mela; io scommettevo sulla Stark o “Red Delicious”, ma invece: la Granny Smith ha il doppio di antiossidanti della Stark! E non costa di più, sul mercato! E, secondo Cronometer, sostituisce perfettamente i mirtilli! Qui io ho calcolato circa 0,50€ per 1 mela contro circa 2,5€ per i 250g di mirtilli! E nutrizione sempre al 100%!
Un ingrediente particolare che uso è la crusca di avena: Dr. Greger ha sempre consigliato di consumare i "rolled oats" che qui chiamiamo "fiocchi d'avena integrali" e si trovano in tutti i supermercati, ma ultimamente è passato a consigliare "Steel-cut oats", per avvicinarci di più al "Whole Food". In Italia si chiamerebbe "avena spezzata", però è semplicemente introvabile! Allora su Amazon ho trovato la crusca di avena di "Molino Bongiovanni", un mio vecchio fornitore già selezionato tanti anni fa: il suo sito è tibiona.it! E quindi consumo ormai da mesi la "Crusca di Avena grande" di tibiona.it, ma tengo sempre in dispensa un pacco di fiocchi d'avena integrali in caso di ritardi con le consegne. Chiaramente, la Crusca di avena si trova anche nei supermercati, con marchi "premiumm" che la vendono a 10-12€ al Kg: io la pago a 4,5€/Kg su tibiona.it! Ho provato anche a sostituirla con la più economica Crusca di Grano, ma non c'è paragone: consistenza polverosa di quest'ultima, contro veri e propri fiocchi della crusca di avena grande! Gusto povero per la crusca di grano, mentre la crusca di avena è proprio buona!
Altro ingrediente particolare, consigliato nel libro "How Not To Diet" del Dr. Greger, è la Nigella Sativa, che ha un  gusto pungente simile al pepe nero, per cui volgarmente è chiamata "Black Cumin" ma è del tutto diversa dal Cumino normale. Numerosi studi scientifici sempre portati dal Dr. Greger, dimostrano un effetto di riduzione della massa grassa, oltre che della pressione sanguigna e del colesterolo, con solo 2g di Nigella Sativa al giorno! Anche la Nigella Sativa è un'aggiunta recente, dell'ultimo mese.
Per bilanciare tale gusto pungente, ho aggiunto ultimamente anche il cacao, per una questione di gusto, desiderabile al mattino presto: su Cronometer è indicato come generica "Cocoa powder", ma in realtà sono "Cocoa Nibs", cioè fave di cacao crude spezzettate, molto più economiche di quelle intere: gusto e profumo ricchissimi, come sicuramente anche la dotazione di antiossidanti! Pago circa 28€ per 1 Kg, ma siccome ne bastano 10g al giorno, spenderò 28€ ogni 3 mesi: del tutto sostenibile!
Anche il latte di soia, è stato recentemente ottimizzato: adesso ho ordine automatico Amazon per il Valsoia Gusto Classico, 1,5€/litro ed è addizionato di Calcio, per cui finalmente da qualche giorno ho 100% anche sul Calcio, in Cronometer!
Adesso ti chiedo: con tutto questo materiale, aiutami a fare un canale Youtube in cui condividere il tutto nel modo migliore: ho già acquistato il microfono lavalier e il treppiede per il cellulare, ma vorrei uno script completo almeno per il primo video, mentre mi accontento di bullet points per i 3-4 video successivi! Mi serve aiuto per la prima serie di video, quelli importanti!
